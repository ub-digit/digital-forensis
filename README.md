# Digital Forensis Vitbok
Denna vitbok har tagits fram inom projektet **Digital forensis och digitala personarkiv** som löpte under 2014. Projektet finansierades av Kungliga Biblioteket, och utfördes som ett samarbete mellan Göteborgs Universitetsbibliotek samt Umeå Universitetsbibliotek.

## Syfte och målgrupp
Syftet med vitboken är att dokumentera och sprida de kunskaper och erfarenheter som genererats under projektets gång. Målgruppen består av samtliga institutioner i Sverige som kan stöta på problematiken med att ta tillvara och framtidssäkra digitalt lagrat material. Vitboken behandlar också problematiken kring deponering och lämpliga avtalsskrivelser för sådant material.
